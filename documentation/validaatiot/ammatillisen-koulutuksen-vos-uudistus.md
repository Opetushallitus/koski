# Ammatillisen koulutuksen VOS-uudistuksen validaatiot

Yhteenveto ammatillisen koulutuksen rahoitusjärjestelmän muutosten
aiheuttamista uusista validaatiosäännöistä Koskessa kirjoitushetkellä 23.10.2025.

## Ammatillinen koulutus

- Tässä kuvatut validaatiosäännöt ovat voimassa kaikille ammatillisen koulutuksen opiskeluoikeuksille.
- Opiskeluoikeudelle ei voi siirtää sellaista loma-tilaa, joka alkaa tai jatkuu 31.12.2025 jälkeen.
- Opiskeluoikeuden lisätiedoissa oppimisvalmiuksia tukevista opinnoista, erityisestä tuesta, vaikeasti vammaisille järjestetystä opetuksesta tai vammaisesta ja avustajasta ei voi siirtää sellaista aikajaksoa, joka alkaa 31.12.2025 jälkeen.
  - Kyseisten lisätietojen aikajaksot voi asettaa päättymään 31.12.2025 jälkeen, kun opiskeluoikeus on alkanut ennen 1.1.2026.
  - Kyseisten lisätietojen siirto on estetty kokonaan, kun opiskeluoikeus on alkanut 1.1.2026 tai sen jälkeen.
- Henkilöstökoulutus-lisätietoa ei voi siirtää 1.1.2026 tai sen jälkeen alkavalle opiskeluoikeudelle.
- Kaikki yllä mainitut validaatiot astuvat voimaan 1.1.2026.

### Muun ammatillisen koulutuksen suoritus

- Muun kuin ammatilliseen tehtäävän valmistavan muun ammatillisen koulutuksen järjestäminen päättyy 31.12.2028.
- Opiskeluoikeuksia, joilla on tällainen päätason suoritus, ei voi asettaa alkamaan 31.12.2028 jälkeen.

## Tutkintokoulutukseen valmentava koulutus (TUVA)

- Tässä kuvatut validaatiosäännöt ovat voimassa kaikille ammatillisen koulutuksen järjestämisluvalla oleville TUVA-opiskeluoikeuksille.
- Opiskeluoikeudelle ei voi siirtää sellaista loma-tilaa, joka alkaa tai jatkuu 31.12.2025 jälkeen.
- Opiskeluoikeuden lisätiedoissa erityisestä tuesta, vaikeasti vammaisille järjestetystä opetuksesta tai vammaisesta ja avustajasta ei voi siirtää sellaista aikajaksoa, joka alkaa 31.12.2025 jälkeen.
    - Kyseisten lisätietojen aikajaksot voi asettaa päättymään 31.12.2025 jälkeen, kun opiskeluoikeus on alkanut ennen 1.1.2026.
    - Kyseisten lisätietojen siirto on estetty kokonaan, kun opiskeluoikeus on alkanut 1.1.2026 tai sen jälkeen.
- Yllä mainitut TUVA-opiskeluoikeuden validaatiot astuvat voimaan 1.1.2026.
